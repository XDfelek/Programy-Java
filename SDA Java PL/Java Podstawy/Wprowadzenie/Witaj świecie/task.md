## Wprowadzenie do IntelliJ EduTools

IntelliJ EduTools to wspaniałe narzędzie, które idealnie nadaje się do nauki programowania w języku **Java** w formie zadań domowych.

Ściągnięte przez Ciebie repozytorium odnosi się do konkretnego modułu w kursie, którego jesteś uczniem. Warto zauważyć, że repozytorium to zostało podzielone na lekcje, gdzie każda z lekcji ma jedno lub kilka zadań.

Zadania można podzielić na kilka kategorii:
* **Teoretyczne** - przedstawiają i omawiają kwestie teoretyczne. W tego typu zadaniach nie piszesz kodu lecz uczysz bądź powtarzasz różne zagadnienia. Może zdarzyć się tak, że zostanie Ci przedstawiony jakiś gotowy program. Aby zobaczyć efekty jego działania, należy kliknąć przycisk `Run`.

* **Weryfikacyjne** - weryfikują Twoją wiedzę teoretyczną za pomocą prostych testów.

* **Praktyczne** - wymagają rozwiązania przedstawionego zadania. Mogą dostarczać częściowo już napisany kod i wymagać od Ciebie dokończenia programu tak aby osiągnąć oczekiwany rezultat. Mogą też oczekiwać napisania całego programu od podstaw. Twoje rozwiązania zawsze weryfikowane są pod kątem poprawności i zadanie zostaje zaliczone tylko wtedy, kiedy program zachowuje się tak jak to zostało przedstawione w wymaganiach zadania. Istnieje także możliwośc podglądu rozwiązania. Mimo wszystko staraj się samemu rozwiązywać problemy i nie korzystać z tej opcji. 


Aby sprawdzić, czy rozwiązanie zadania lub odpowiedzi w teście są poprawne, należy kliknąć przycisk `Check`. Jeżeli wszystko się udało, można przejśc do następnego zadania klikając przycisk `Next`.

---

Przejdź do przykładowego zadania klikając przycisk `Next` poniżej.